# درباره پانداس

## تاریخچهٔ توسعه

در سال ۲۰۰۸، توسعه‌ی _پانداس_ در شرکت [AQR Capital Management](https://www.aqr.com) آغاز شد.
تا پایان سال ۲۰۰۹، این پروژه به‌صورت [متن‌باز](https://en.wikipedia.org/wiki/Open_source) منتشر شد و امروزه به‌طور فعال توسط جامعه‌ای از افراد هم‌فکر در سراسر جهان پشتیبانی می‌شود که زمان و انرژی ارزشمند خود را برای ممکن ساختن توسعه متن‌باز پانداس صرف می‌کنند. سپاس از [همه‌ی مشارکت‌کنندگان ما](team.html).

از سال ۲۰۱۵، pandas یکی از [پروژه‌های مورد حمایت NumFOCUS](https://numfocus.org/sponsored-projects) بوده است.
این امر به موفقیت توسعه‌ی _پانداس_ به عنوان یک پروژهٔ متن‌باز در سطح جهانی کمک خواهد کرد.

### خط‌زمان

- **۲۰۰۸**: توسعهٔ _پانداس_ آغاز شد
- **۲۰۰۹**: _پانداس_ به‌صورت متن‌باز منتشر شد
- **۲۰۱۲**: نخستین ویرایش _Python for Data Analysis_ منتشر شد
- **۲۰۱۵**: _پانداس_ به یکی از [پروژه‌های مورد حمایت NumFOCUS](https://numfocus.org/sponsored-projects) تبدیل شد
- **۲۰۱۸**: نخستین گردهمایی حضوری توسعه‌دهندگان اصلی برگزار شد

## برجسته‌ترین ویژگی‌های کتابخانه

- یک شیء DataFrame سریع و کارآمد برای دست‌کاری داده‌ها با قابلیت نمایه‌گذاری (ایندکس‌گذاری) یکپارچه؛

- ابزارهایی **برای خواندن و نوشتن داده‌ها** بین ساختارهای داده در حافظه و قالب‌های گوناگون مانند: فایل‌های CSV و متنی، فایل‌های Microsoft Excel، پایگاه‌های داده SQL، و قالب سریع HDF5؛

- **هم‌ترازی هوشمندانه‌ی داده‌ها** و مدیریت یکپارچه‌ی **داده‌های گمشده**:
  در محاسبات، هم‌ترازی خودکار بر پایه‌ی برچسب به‌دست آورید و داده‌های به‌هم‌ریخته را به‌سادگی به شکلی منظم تبدیل کنید؛

- **تغییر شکل** و چرخاندن (Pivot) داده‌ها به‌صورت انعطاف‌پذیر؛

- **برش‌زنی** هوشمند بر پایه‌ی برچسب، **ایندکس‌گذاری پیشرفته** و **زیرمجموعه‌سازی** داده‌های حجیم؛

- ستون‌ها را می‌توان برای **تغییرپذیری اندازه** به ساختارهای داده‌ای افزود یا از آن‌ها حذف کرد؛

- تجمیع یا دگرگونی داده‌ها با موتور قدرتمند **گروه‌بندی** (group by) که عملیات تقسیم–اعمال–ترکیب (split-apply-combine) را بر روی مجموعه‌های داده‌ای ممکن می‌سازد؛

- **ادغام و پیوند** داده‌ها با کارایی بالا؛

- **ایندکس‌گذاری محوری سلسله‌مراتبی** روشی شهودی برای کار با داده‌های چندبعدی در قالب ساختارهای داده‌ای کم‌بعد فراهم می‌کند؛

- قابلیت‌های مربوط به **سری‌های زمانی**: تولید بازه‌های زمانی و تبدیل بازه‌ها، آمارگیری با پنجره‌ی متحرک، جابه‌جایی و تأخیر زمانی.
  حتی می‌توان افست‌های زمانی خاص دامنه ایجاد کرد و سری‌های زمانی را بدون از دست دادن داده‌ها به هم پیوند داد؛

- به‌شدت **بهینه‌شده برای کارایی**، با مسیرهای حیاتی کد که به زبان [Cython](https://cython.org) یا C نوشته شده‌اند.

- پایتون همراه با _پانداس_ در گستره‌ی وسیعی از **حوزه‌های دانشگاهی و بازرگانی** به‌کار گرفته می‌شود، از جمله امور مالی، علوم اعصاب، اقتصاد، آمار، تبلیغات، تحلیل وب، و دیگر زمینه‌ها.

## ماموریت

_پانداس_ بر آن است که به عنوان سنگ‌بنای بنیادین و سطح‌بالا برای تحلیل داده‌های کاربردی و واقعی در پایتون عمل کند.
افزون بر این، هدف گسترده‌تری نیز دارد: تبدیل شدن به نیرومندترین و انعطاف‌پذیرترین ابزار متن‌باز برای تحلیل و پردازش داده در هر زبانی.

## چشم‌انداز

جهانی که در آن نرم‌افزارهای تحلیل و پردازش داده:

- در دسترس همگان باشد؛
- برای کاربران آزاد باشد تا آن را به‌کار ببرند و دگرگون کنند؛
- انعطاف‌پذیر باشد؛
- نیرومند باشد؛
- ساده و آسان برای استفاده باشد؛
- سریع باشد؛

## ارزش‌ها

در هسته‌ی _پانداس_ این اصل نهفته است که با همه‌ی کاربران، مشارکت‌کنندگان، و جامعه‌ی گسترده‌تر—با احترام و رویکردی پذیرنده برخورد شود. فارغ از سطح تجربه، جنسیت، هویت و بیان جنسیتی، گرایش جنسی، ناتوانی، ظاهر فردی، اندازه‌ی بدن، نژاد، قومیت، سن، دین یا ملیت.
